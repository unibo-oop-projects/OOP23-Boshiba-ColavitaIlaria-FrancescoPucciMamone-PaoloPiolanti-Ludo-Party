# LudoParty

Regole

PREMESSA:
Ludo Party si propone come variante del gioco da tavolo Ludo, pertanto alcune regole del gioco originale potranno risultare modificate o del tutto eliminate.

INFORMAZIONI INIZIALI:
Le partite possono essere da 2 o da 4 giocatori.
Ogni giocatore è identificato da un colore, dispone di 4 pedine e inizia la partita nell'angolo del tabellone (detto "casa") del corrispettivo colore.
Nella modalità a 2 giocatori, l'utente affronterà solamente l'avversario che occupa l'angolo opposto del tabellone.

SCOPO DEL GIOCO:
Vince la partita il primo giocatore che riesce a completare il percorso del tabellone con tutte e 4 le pedine.
Un percorso completo parte dalla propria cella iniziale (quella colorata e adiacente alla casa), si svolge in senso orario seguendo i quattro bracci della croce e termina, passando per le 5 celle finali (riconoscibili anch'esse dal colore), nell'ultimo riquadro centrale.

SVOLGIMENTO:
A turno gli sfidanti tirano un dado, scelgono una pedina e la muovono lungo il percorso in base al risultato ottenuto.
Per poter liberare una pedina dalla propria casa, è necessario ottenere un 6. In tal caso, la si posiziona nella cella iniziale.
Se non è possibile muovere con il tiro ottenuto, si passa il turno. Quando però un movimento è possibile, esso è obbligatorio e non si può passare il turno prima di averlo effettuato.
Una pedina può venire spostata in una cella occupata da altre del suo stesso colore; se invece raggiunge la posizione di una pedina avversaria, quest'ultima viene "mangiata" e ricollocata nella casa di partenza.
Qualora una pedina possa raggiungere una cella occupata da 2 (o più) pedine avversarie, questa non può venir mossa e il giocatore dovrà muovere un'altra pedina disponibile.
Al termine di un giro completo, una pedina entra nelle celle finali del suo colore. Questa parte di percorso è l'unica a poter essere attraversata solo dalle proprie pedine.
Ci sono postazioni sicure nelle quali non si può venire mangiati, oltre alle celle finali: la propria cella iniziale e le case speciali Shop.
Le case Shop sono 4 celle ubicate lungo il percorso. Quando un giocatore ne raggiunge una con una propria pedina, nel solo turno in cui ha raggiunto la casa Shop, ha la possibilità di servirsi dello Shop del gioco per comprare Bonus/Malus da utilizzare in partita.
I Bonus/Malus si possono comprare attraverso i Ludollari, monete che verranno raccolte dalle pedine quando passeranno sopra le caselle.
I bonus sono oggetti che possono essere usati su se stessi per avere dei vantaggi, mentre i malus vanno a targhettare gli altri giocatori ostacolandoli.

BONUS:
Daduplo: Al prossimo tiro di dado il giocatore ne può tirare due.
Abbondanza: I coin raccolti raddoppiano per questo turno.
Bastione: Fino al tuo prossimo turno non sei targhettabile dai malus degli avversari e le tue pedine non possono venir mangiate.

MALUS: 
Tagliatelo: Il prossimo tiro di dado dell’avversario sarà dimezzato.
La regola dei 4: Riporta una pedina avversaria indietro di 4 caselle.
Ariete: permette di disattivare anticipatamente il Bastione di un avversario.
